#kharms 

Typen in een hotelkamer, dat is ook zo wat. Gerommel op de gang, gerommel achter de muren. Het is een veilige haven, temidden van een vreemde omgeving. Maar die vreemde omgeving dringt zich aan alle kanten op.

De veilige haven daarentegen is uniform en nondescript. Het moet een veilige haven voor iedereen kunnen zijn, mensen van allerlei slag. De mag het geen mening hebben, niet een echt thuis zijn en daarom is het maar niks.

Veiligheid en geborgenheid zonder eigenheid. Dat is een hoop heid. Als je zulke woorden moet gebruiken om de situatie te omschrijven is het niet gek dat je je nergens zo ongemakkelijk veilig voelt als op een hotelkamer.
