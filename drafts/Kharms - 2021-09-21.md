#kharms 

Tsja, zo tel je in dat je elke dat gaat typen en zo ben je weer een week verder zonder iets gedaan te hebben. Een aantal keren twijfelde ik of ik de terugkerende taak maar weer moest verwijderen. Wat een afgang. Maar toch deed ik het niet. Niet om me de afgang te besparen, die zou alleen maar groter en slepender worden, maar omdat ik van binnen toch voel dat dat moet. Dat schrijven. De vorm is steeds onduidelijk. Sommige dingen kan ik in een bepaalde vorm wel kwijt en in andere niet. Soms heb ik behofte aan de ene manier, soms aan de andere. Ik moet leren daar flexibeler mee om te gaan. 

Ik zeg vorm, maar daarmee bdoel ik niet alleen het genre. Ik bedoel ook de denkmodus, hoe m'n hersenen werken. Maar dat zal na het vorige stukje wel duidelijk zijn. Denk ik.

De onderwerpen zijn velerlei. En natuurlijk ben ik ze even vergeten op het moment dat het nodig is. Ik zou zo niet een lijst op kunnen noemen. Of eigenlijk, niet een complete lijst. Een paar dingen kunnen wel, maar toch hou ik me in. Daarvoor is zo'n ondere vorm nodig. Het zou niet passen bij nu. Gek hoofd.

En waarover moet je het dan wel hebben. Wat voor een hoofde heb ik nu? Het is laat inmiddels, de avondplanning liep uit. Het loopt tegen bedtijd dus al te ingewikkelde dingen komen er niet meer uit. Dat hoeft ook niet.

Elke dag een stukje tekst. Het hoeft niet altijd briljant te zijn. Met de VKV's had ik de mechanismes zo goed door dat ik wist dat ik in drie dagen altijd gegarandeerd een stukje tekst eruit kon krijgen dat interessant genoeg was om verder op door te gaan. Hoe langer ik stilgelegen had, hoe groter de kans dat het ook echt drie dagen duurde, maar langer eigenijk nooit. Blijkbaar zit er een soort vliegwiel in m'n hoofd dat na zoveel tijd, drie dagen, drie keer aanzetten om alles neer te kwakken wat me maar voor de geest komt, hoe absurd ook, en het wiel had z'n vaart te pakken.

Als ik het er zo over heb, heb ik meteen weer zin om ook dat weer te beginnen. Maar dat kan dus niet samen met deze meer dagboekachtige vorm. Hoewel er tot nu toe weinig dagboek aan is. Geen fictie, bedoel ik. Niet gemaakt een vorm. Overwegingen, wat ik nu denk. Maar niet een essay of een column. Hoe noemt een mens zoiets?

In ieder geval, als je dat een tijdje volhoudt zal het vast wel meer naar een dagboek neigen. Je moet het toch ergens over hebben. De stof raakt op door het op te schrijven en wordt dagelijks aangevuld door belevenissen en nieuwe informatie. Uiteindelijk krijgt de nieuwe informatie de overhand en komt daardoor steeds rechtstreekser op papier. Of zo.

Nu ja, ik heb geen tijd en geen woordlimiet voor deze vorm met mezelf afgesproken. Ik doe dus maar wat. En of dit genoeg is, tsja, ik nu stop blijkbaar wel. En ik doe dat maar, want ik ga dus proberen dit dagen vol te houden.
